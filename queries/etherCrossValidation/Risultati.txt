I test effettuati (inizialmente su poche centinaia di blocchi sino ad arrivare ad un range di 50k blocchi ed oltre
600k transazioni) hanno evidenziato che non ci sono differenze tra le collection ethValidation1 ed ethValidation2
create dallo script a partire dalla blockchain locale e interrogando le API di Etherscan rispettivamente.

Occorre precisare che prima di eseguire le query e' opportuno aggiungere un index alla collection ethValidation2
sul field txHash avendo cura di impostare il vincolo di unicita'.
Questo velocizza notevolmente l'esecuzione delle query e permette di sincronizzare successivamente le transazioni
mancanti avendo certezza che non ve ne siano duplicate.

E' stato anche necessario aumentare il timeout delle query per dare al client il tempo sufficiente a concludere
in presenza di range consistenti di blocchi.

Durante i test, occasionalmente sono stati riscontrati errori di timeout nell'uso delle API di Etherscan.
Quando ciò accade, le transazioni dei blocchi coinvolti non vengono aggiunte alla collection ethValidation2
determinando una differenza.

Tale problema può essere gestito analizzando i log di esecuzione e recuperando dagli stessi il numero ID dei blocchi coinvolti.
Tali blocchi possono essere riprocessati tramite uno script che aggiunga alla collection le transazioni mancanti.

Nelle nostre prove, a tale scopo, e' stata utilizzata una versione modificata dello script consegnato.